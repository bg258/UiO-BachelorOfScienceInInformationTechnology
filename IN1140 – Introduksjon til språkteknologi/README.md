# IN1140 – Introduksjon til språkteknologi [B]
Emnet gir en innføring i språkteknologi: metoder for automatisk analyse av språklige data. Det vil videre gi en innføring i lingvistisk teori og relatere denne til språkteknologiske problemområder. Det gis vil et første møte med noen språkteknologiske oppgaver som eksempelvis tokenisering, n-grammodeller, tagging og klassifisering.

## Hva lærer du?
Etter å ha tatt dette emnet:
* har du kjennskap til flere språkteknologiske applikasjonsområder, eksempelvis informasjonsekstraksjon, maskinoversettelse.
* kan du utføre en grunnleggende lingvistisk analyse av språklige data på flere lingvistiske nivåer (morfologi, syntaks, semantikk).
* kan du forklare hvilke utfordringer automatisk analyse av naturlige språk gir opphav til.
* har du kjennskap til sentrale formelle modeller og metoder innenfor språkteknologi.
* kan du skrive et program som utfører noen enkle språkteknologiske oppgaver, som for eksempel tokenisering og frekvensanalyse.