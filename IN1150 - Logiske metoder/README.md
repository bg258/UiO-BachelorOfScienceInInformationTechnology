# IN1150 – Logiske metoder
Dette er et emne i grunnleggende matematiske og logiske metoder. Det legges vekt på forståelse og tilvenning av matematiske begreper og notasjon som er relevante for et studium i informatikk. Emnet øver opp evnen til å tenke systematisk fra antakelser, løse teoretiske problemer, samt formalisere og gjennomføre matematiske resonnementer selv.

## Hva lærer du? 
Etter å ha tatt IN1150 kan du:
* gjennomføre, forstå og formalisere matematiske resonnementer ved å anvende ulike bevismetoder.
* anvende grunnleggende mengdelære og kjenne til grunnleggende notasjon og terminologi for mengder.
* forstå grunnleggende utsagnslogikk og første-ordens logikk, det vil si logiske begreper som valuasjon, logisk ekvivalens, logisk konsekvens, gyldighet, oppfyllbarhet, falsifserbarhet og kontradiksjon.
* definere, anvende og regne på grunnleggende matematiske strukturer, som mengder, tupler, relasjoner, funksjoner, ekvivalensklasser, partisjoner, formler, strenger, språk, grafer, regulære uttrykk.
* definere mengder induktivt, definere funksjoner rekursivt på disse mengdene og bevise påstander om disse ved hjelp av induksjonbevis.
anvende og gjøre rede for grunnleggende kombinatorikk, grafteori, formelle språk og logiske kalkyler.